---
templateKey: 'about-page'
languageKey: ca
path: /ca/about
title: About
---

Extinction Rebellion és un moviment internacional que utilitza la desobediència civil no violenta per a frenar l'extinció massiva i minimitzar el risc de col·lapse social.

Després del bloqueig al novembre dels cinc ponts principals de Londres, Extinction Rebellion es va fer una mica més conegut internacionalment. Un grup de persones motivades per fer quelcom semblant aquí a Barcelona, va decidir reunir-se en una cafeteria el 28 de desembre de 2018. Aquest dia, després d’un llarg debat, va néixer _Rebel·lió o Extinció  Barcelona_.

Vam arribar a la conclusió que la campanya d’ Extinction Rebellion és una gran oportunitat per unir forces a tot el món i lluitar contra els poders fàctics que ens estan dirigint cap a la destrucció dels ecosistemes i l'extinció humana.

Des d’aleshores, hem estat treballant en cooperació amb altres grups nacionals i internacionals, així com amb altres moviments locals que s’alineen amb les nostres demandes i principis.


### LA NOSTRA ESTRATÈGIA

Al centre de la filosofia d’Extinction Rebellion es troba la desobediència civil no violenta. Promovem la desobediència civil i la rebel·lió perquè creiem que és necessari – estem demanant a la gent que trobi el seu coratge i faci col·lectivament allò que és necessari per a provocar el canvi.

No ens centrem en els sistemes tradicionals com, per exemple, les peticions o escriure als membres del parlament. Més aviat, estem disposats a córrer certs riscs (com ser arrestats o anar a la presó). No volem ni necessitem a tothom arrestat – per a alguns no és bona idea – però volem a tothom involucrat per a donar suport a la desobediència civil com a eina.

Estem promovent la desobediència civil massiva “per sobre de terra” – en plena exposició pública. Això implica la disrupció econòmica per a alterar el sistema polític actual i la disrupció civil per a conscienciar a la gent. Sentim profundament els inconvenients que això causi.

Hem pres algunes decisions sobre seguretat i sobre les nostres interaccions amb la policia. Hem fet una decisió estratègica de comunicar-nos amb la policia sobre allò que estem fent quan creiem que servirà per a que les coses vagin bé (encara que mai en podem estar del tot segurs). A excepció dels casos en els quals un petit grup estigui tractant de fer una acció específica que necessiti un element de sorpresa, habitualment no intentem ser segur en les nostres comunicacions sobre els plans. Creiem que se’ns han infiltrat aquells que no tenen els nostres millors interessos en ment i suggerim a les persones que ho tinguin present.

Extinction Rebellion tracta de canvi polític, no personal (encara que aquest darrer és benvingut).

Som completament no violents, les nostres accions es duen a terme de forma totalment pública i prenem responsabilitat d’elles. Tenim un consens d’acció que defineix com treballem junts en les accions.


### ELS NOSTRES PRINCIPIS I VALORS

Tots aquells que vulguin adherir-se als nostres principis i valors són benvinguts.

1. **HEM COMPARTIT UNA VISIÓ DE CANVI**  
Creant un món adequat per a les generacions futures.
1. **CENTREM LA NOSTRA MISSIÓ EN ALLÒ QUE ÉS NECESSARI**  
Mobilitzar el 3.5% de la població per a aconseguir el canvi del sistema – utilitzant idees com “Momentum – driven organasing” per a aconseguir-ho.
1. **NECESSITEM UNA CULTURA REGENERATIVA**  
Creant una cultura que sigui sana, resilient i adaptable.
1. **ENS REPTEM OBERTAMENT A NOSALTRES MATEIXOS I AL NOSTRE SISTEMA TÒXIC**  
Deixant les nostres zones de confort per a actuar pel canvi.
1. **VALOREM LA REFLEXIÓ I L’APRENENTATGE**  
Seguint un cicle d’acció, reflexió, aprenentatge i planificació per a més acció. Aprendre d’altres moviments i contextos així com de les nostres pròpies experiències.
1. **DONEM LA BENVINGUDA A TOTHOM I A CADA PART DE CADASCÚ**  
Treballar activament per a crear espais més segurs i accessibles.
1. **ATENUEM ACTIVAMENT EL PODER**  
Trencar jerarquies de poder per a una participació més equitativa.
1. **EVITEM ACULPAR I AVERGONYIR**  
Vivim en un sistema tòxic, però cap individu en té la culpa.
1. **SOM UNA XARXA NO VIOLENTA**  
Utilitzar una estratègia i unes tàctiques no violentes com a les formes més efectives per a provocar el canvi.
1. **ENS BASEM EN L’AUTONOMIA I LA DESCENTRALIZACIÓ**  
Creem les estructures que necessitem per a desafiar el poder de forma col·lectiva. 

Qualsevol que segueixi aquests principis i valors centrals pot prendre part en les accions en nom d’Extinction Rebellion.

