---
templateKey: blog-post
languageKey: ca
title: Newsletter d'Agost
date: 2019-08-01T15:04:10.000Z
featuredpost: false
featuredimage: /img/blog/common/butlleti.jpg
description: >-
tags:
  - newletter
  - xrbarcelona
---

![Newsletter d'Agost](/img/blog/common/butlleti.jpg)

Estimades rebels,

Benvingudes al primer butlletí informatiu de XR Barcelona!

Comencem aquest butlletí en un moment crític. El 6 de juliol vam sortir als carrers en el nostre primer acte de desobediència civil a gran escala, i ben aviat sortirem als carrers de nou, aquesta vegada conjuntament amb milers d’altres rebels d’arreu del món en dues actuacions de rebel·lió global. Ara més que mai, és hora de difondre el nostre missatge i acollir tantes noves rebels com sigui possible a XR Barcelona!

## Us necessitem:
*27/09 Barcelona.* Vaga Mundial pel Clima Més informació a principis de setembre

*07/10 Madrid.* Rebel·lió Internacional pel Clima. XR Barcelona es reuneix amb altres grups XR a Madrid al mateix temps que altres XR rebels d’arreu es reuneixen a les principals ciutats del món. Hi haurà transport organitzat des de Barcelona.

I ara, les notícies...

### 500.000$ DE FINANÇAMENT PER A EXTINCTION REBELLION I ALTRES GRUPS DE BASE 

Un grup de rics filantrops estatunidencs, liderats per Trevor Nielson, Rory Kennedy i Aileen Getty han reunit un fons per una quantitat de 500.000 dòlars en suport d’Extinction Rebellion i altres grups de base ecologista per tal de lluitar a favor de la salvació del planeta i s’ha compromès a afegir-hi més milions.

A la darrera assemblea de XR Barcelona, vam votar acceptar una suma inicial de 5.000 $, amb una d’addicional de 50.000 $ pendent de ser acceptada per votació. De la suma inicial de 5.000 $, un 80% anirà destinat a aconseguir que 4 rebels treballin a jornada completa per a la preparació de la Rebel·lió Internacional pel Clima del 7 d’octubre.

![XR Barcelona bloqueja tres carrils de la Gran Via de les Corts Catalanes.](/img/blog/2019-08-01granvia.jpg)

### XRBARCELONA VA BLOQUEJAR LA GRAN VIA DE LES CORTS CATALANES 
El 6 de juliol, XR Barcelona va bloquejar la Gran Via de les Corts Catalanes a l’alçada de les Glòries durant un total de 12 minuts, en el punt on milers de cotxes entren a la ciutat, cada hora, des de les autopistes C-32 i C-31.

Aquest acte simbòlic de desobediència civil es va fer en solidaritat amb els grups Aturem la C-32 i SOS Costa Brava, els que per més de 30 dies han intentat aturar la tala d’arbres que es realitza amb motiu de l’ampliació de la C-32. D’aquesta manera, enviem un clar missatge al Govern Català:  “Declarar l’emergència climàtica no és suficient. Actueu en conseqüència a les vostres paraules, o les vostres paraules no tindran cap significat”.

### 7 PETICIONS A ADA COLAU 

El 10 de juliol, XR Barcelona, Fridays For Future Barcelona, Moviment per la Justícia Climàtica i Climacció van lliurar una carta a l’alcaldessa Ada Colau subratllant 7 mesures urgents per ajudar a Barcelona a fer front a la crisi climàtica, incloent-hi l’aturada de l’ampliació del port i l’aeroport de la ciutat comtal. A la carta es demanava la celebració d’una reunió amb l’alcaldessa pel proper 27 de setembre, amb l’objectiu de parlar sobre el seu posicionament en referència a les citades mesures.

![Rebels de XR Barcelona i Climacció protesten per la planejada ampliació de l’aeroport del Prat](/img/blog/2019-08-01-aeroport.jpg)

### STAY GROUNDED
El 14 de juliol, rebels de XR Barcelona i rebels de Climacció van realitzar una performance en protesta per la planejada construcció d’una tercera pista d’enlairament, un projecte que comportaria 20 milions més de viatgers per any a Barcelona. L’acció va ser un èxit rotund, i va ser difosa per algunes de les principals cadenes de notícies del país.

![La Comissió de Xerrades de XR Barcelona imparteix formació a les noves conferenciants voluntàries](/img/blog/2019-08-01-xerrades.jpg)

### ES NECESSITEN CONFERNCIANTS (No es requereix experiència)

En el temps que queda fins el 7 d’octubre, la Comissió de Xerrades de XR Barcelona està treballant més que mai en donar a conèixer Extinction Rebellion i el seu missatge, i es necessiten urgentment noves voluntàries que vulguin fer de conferenciants.

19 rebels van atendre la primera sessió d’entrenament informal sobre com explicar el moviment de forma efectiva. S’ha organitzat una altra sessió per al mes de setembre (més detalls properament). Si estàs interessada en ser una de les veus que doni a conèixer XR Barcelona, anima’t, et necessitem!

![Banderes, banderes, banderes!](/img/blog/2019-08-01banderes.jpg)

###ARTISTES DE XR FAN IMPACTE

Les artistes de XR Barcelona han estat molt enfeinades durant aquest mes. Grups de rebels han estat pintant al Poble Sec, i hi ha plans de realitzar més graffitis als barris de Gràcia i Sants. La Comissió d’Art va crear una impressionant disfressa de Deessa del Mar per a l’acció del 6 de juliol. Al mateix temps la Comissió d’Impactes Visuals va estampar més de 60 samarretes de segona mà, així com incomptables banderes, pancartes i cartells.

Vols la teva samarreta estampada amb el logotip de XR? Porta-la a la propera assemblea i la comissió d’Impactes Visuals te l’estamparà.

![La Deessa de l’Oceà visita la Gran Via ](/img/blog/2019-08-01diosa.jpg)

### ELS REBELS ENSENYEN LA PRÓXIMA GENERACIÓ

La Comissió d’Educació d’XR Barcelona ha estat conscienciant a les petites rebels sobre el canvi climàtic per mitjà de jocs engrescadors i creatius al Brunch in the Park que té lloc els diumenges a Montjuïc. Els tallers van dirigits a nens i nenes d’entre 3 i 12 anys, i inclouen activitats com la pintura d’un mural amb el lema “Salvem el planeta”, i la resolució de diversos reptes per ajudar a tenir cura de la Terra i ser bones superheroïnes (no malbaratar aigua, reciclar correctament, etc). No us perdeu les properes activitats al Brunch in the Park que tindrà lloc el 8 de setembre!

![Aprendre sobre el canvi climàtic pot ser divertit!](/img/blog/2019-08-01educacio.jpg)

###CAP DE SETMANA DE TALLERS, 7-8 SETEMBRE

Els dies 7 i 8 de setembre, la Comissió de Acollida i Formació impartirà un cap de setmana de tallers per a antigues i noves rebels que vulguin aprendre més sobre Extinction Rebellion, la filosofia del grup i el seu ADN. Els tallers inclouen sessions de Acció Directa No Violenta (ADNV), així com els objectius i reclams del moviment i els seus principis fonamentals. A més, gràcies a aquesta trobada de cap de setmana, les integrants es podran conèixer entre elles i formar nous lligams- part essencial per tal que el nostre moviment de base funcioni. Mantingueu el contacte per tal de rebre més informació sobre els tallers i la manera com apuntar-vos-hi!

Vam començar dient que ara més que mai, necessitem donar a conèixer XR Barcelona i donar la benvinguda a tantes noves rebels com sigui possible – i és veritat. Els propers 18 mesos seran decisius pel futur del nostre planeta i, si nosaltres no actuem, ningú més ho farà.

Així que mantingueu-vos positives, implicades i estigueu plenes de ràbia i d’amor. 

*A totes juntes, no ens podran ignorar.*

*XR Barcelona*
