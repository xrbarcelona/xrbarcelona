---
templateKey: blog-post
languageKey: ca
title: Jornades de Formació de Septembre
date: 2019-09-06T15:04:10.000Z
featuredpost: false
featuredimage: /img/blog/2019-09-06-formacio1.jpg
description: >-
tags:
  - xrbarcelona
---

![Rebels durant les jornades](/img/blog/2019-09-06-formacio1.jpg)

### JORNADES DE FORMACIÓ EL 6 I 7 DE SEPTEMBRE

Estimades Rebels,

El dissabte 6 i diumenge 7 de setembre es van celebrar a l’Espai el Poblet de Barcelona les primeres jornades formatives per les persones actives d’Extinction Rebellion Barcelona.

El programa va dissenyar-se amb l’objectiu d’oferir eines pràctiques per l’activisme, des d’una perspectiva regenerativa. 

Dissabte van acudir-hi al voltant de trenta persones, moltes d’elles encara noves i amb poca experiència activa al col·lectiu, però amb moltes ganes i interès d’acostar-s’hi. 

![Rebels durant les jornades](/img/blog/2019-09-06-formacio2.jpg)

També van participar-hi persones d’altres col·lectius, com ara Fridays for Future. Els tallers del dissabte van venir de la mà de dos col·lectius molt potents i amb un llarg recorregut: Ecodharma, una comunitat que ofereix formació i retirs per activistes i que fusiona la implicació social amb el Budisme; I Iridia, que juntament amb Novac, forma part de la plataforma “Defensar qui Defensa”. 
 
Ambdós tallers van ser extremadament interessants i de molta qualitat. El primer ens va convidar a abordar l’activisme des de la consciència dels mecanismes col·lectius que poden contribuir al burn out, oferint un espai per integrar la pràctica reflexiva a la nostra feina. El segon taller va ser molt ric en informació sobre la seguretat digital i jurídica, amb un equilibri entre realisme i valentia. 

El diumenge van participar en els tallers unes dotze persones, tot i que s’hi havien apuntat trenta. Això ens va fer reflexionar sobre la importància de generar una cultura del compromís i de la relació, que faci els nostres esforços significatius i sostenibles en el temps. 

![Rebels a la jornada de formació](/img/blog/2019-09-06-formacio3.jpg)

Després vam tenir un taller per part de la Tatiana Sibilia, que va presentar la Comunicació No Violenta i la Sociocràcia com a eines fonamentals per una autogestió eficaç i sostenible, que cuidi les relacions i els processos dels nostres col·lectius. 

L’últim taller ens el va oferir el Daniel Turon, que ens va acompanyar a descobrir la feina de Joanna Macy, a través de dinàmiques d’escolta i reflexió compartida. 

La sensació al final de les jornades va ser, en general, d’agraïment i de valoració de la generositat de totes les persones que van venir a compartir la seva sabiduria i també de reconeixement de la necessitat de tenir aquests espais d’aprenentatge i reflexió col·lectiva regularment, per enfortir i cohesionar el col·lectiu. Gràcies a totes les persones que van venir i van mantenir la seva paraula amb les persones que van organitzar les jornades, va ser un plaer per nosaltres compartir el cap de setmana i veure que la nostra feina va donar fruits. Ja estem preparant la pròxima jornada, estigueu atents!  

**Ens veiem als carrers.**

*Amor i Ràbia (i esperança)*

*XR Barcelona*

![Rebels a la jornada de formació](/img/blog/2019-09-06-formacio4.jpg)

![Rebels a la jornada de formació](/img/blog/2019-09-06-formacio5.jpg)
 creativitat i compromís a la causa.


