---
templateKey: blog-post
languageKey: ca
title: XR al Concert de la Brisa Fenoy
date: 2019-09-27T16:04:10.000Z
featuredpost: false
featuredimage: /img/blog/2019-09-27-brisafenoy1.jpg
description: >-
tags:
  - xrbarcelona
---

![Brisa Fenoy en concierto](/img/blog/2019-09-27-brisafenoy1.jpg)

El passat 27 de setembre, després de participar en la multitudinària manifestació contra l'emergència climàtica, **vam tenir l'oportunitat de presentar Extinction Rebellion durant el concert de Brisa Fenoy al Prat de Llobregat**.  
Aquesta artista, coneguda entre altres coses per l'himne feminista que va compondre l'any passat i vam cantar i ballar pràcticament tot el país, està molt sensibilitzada amb la crisi climàtica. Defensa un art que no només serveixi per compartir emocions, sinó que també serveixi per reivindicar i incitar a la reflexió / acció. En aquest marc encaixa perfectament Extinction Rebellion. Per això ens va convidar al seu concert.

![Brisa Fenoy en concert](/img/blog/2019-09-27-brisafenoy3.jpg)

Compartim amb la Brisa el dolor i la tristesa que sentim davant aquesta catàstrofe, la impotència en ser testimonis de tanta destrucció, la necessitat i les ganes de canvi d'aquest sistema sense sentit que, tal com funciona avui dia, està abocat al desastre.  
Sobre l'escenari, vam explicar que els membres de Extinction Rebellion veníem de la manifestació que tancava la cimera sobre el canvi climàtic organitzada per l'ONU a Nova York. Vam fer la distinció entre el canvi climàtic i l'emergència climàtica, que ens afecta a tots i cada dia.  
Vam anomenar algunes de les seves conseqüències nefastes com les inundacions, la desaparició d'illes al Pacífic i que segueixen desapareixent per causa de la pujada del nivell del mar, la desaparició de centenars d'espècies d'animals cada dia, els huracans cada vegada més devastadors, els milions de persones que fugen dels seus països ja que les conseqüències del canvi climàtic han provocat que aquests països ja no tinguin les condicions necessàries per garantir la seva supervivència, augmentant la xifra de refugiats climàtics a 400 milions l'any 2050.

![Al concert amb la Brisa Fenoy](/img/blog/2019-09-27-brisafenoy2.jpg)

Vam explicar que Extinction Rebellion va néixer precisament per donar visibilitat a l'emergència climàtica en què ens trobem, i exigir als governs que ho admetin i diguin la veritat. Volem que s'enfrontin a la realitat científica innegable i prenguin mesures al respecte.  
És massa tard per desviar la mirada; les conseqüències del canvi ja les estem patint. Per tant, es requereix acció immediata.  
Vam compartir amb els presents l'acció de Londres del dia 15 d'abril, quan Extinction Rebellion va bloquejar el centre de la ciutat de Londres, omplint els carrers de ganes de canvi i esperança.  
Ens vam acomiadar del públic animant el públic a indagar, investigar, buscar les dades terribles que estan a disposició de totes i tots. Per últim els vam convidar a unir-se a xarxes com Extinction Rebellion i a utilitzar les seves veus per lluitar per la justícia climàtica.
