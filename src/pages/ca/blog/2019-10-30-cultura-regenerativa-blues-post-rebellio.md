---
templateKey: blog-post
languageKey: ca
title: 'Cultura Regenerativa: Blues Post-Rebel·lió'
date: 2019-10-30T15:04:10.000Z
featuredpost: false
featuredimage: /img/blog/2019-10-30-regenerative-culture-blues-post-action-2.jpg
description: >-
  Tornar a la “normalitat” no sempre és fàcil. Una guia pràctica per a tornar a tocar de peus a terra.
tags:
  - xrbarcelona
---

Tornar a la “normalitat” no sempre és fàcil.

Aquest període de rebel·lió ha estat alhora enriquidor i desafiador per a nosaltres, rebels. Hem hagut d'enfrontar-nos amb un ús desproporcionat i il·legal de la [força per part de la policia a Madrid](/ca/blog/2019-10-19-carta-7oct-rebellio-sera-pacifica/), mentre ens manteníem valentament 'pacífiques' bloquejant el trànsit al pont de'Villaverde. Hem compartit emocions fortes i intenses: sentiment de pertinença, impaciència, excitació, desil·lusió pel que podria haver estat i sensació d'apoderament pel [que vam aconseguir amb èxit](https://elpais.com/sociedad/2019/10/07/actualidad/1570430675_051785.html).

Una cultura regenerativa i cicles d'acció regeneratius poden ajudar aquest moviment a prolongar la seva tasca i desenvolupar resiliència enfront de l'emergència. Reflexió i aprenentatge són part del procés de cures regeneratives i hi ha molta feina per fer. Volem tornar de l'acció amb una base més forta, unides contra el col·lapse climàtic i ecològic.

Els nostres mitjans són la nostra creativitat, adaptabilitat i resiliència: estem totes compromeses en la missió de donar la veu d'alarma i recordar el que de debò significa ser **éssers humans com a part de la Natura**.

![Cures davant del Ministeri de Transició Ecològica](/img/blog/2019-10-30-regenerative-culture-blues-post-action-2.jpg)

Sabem que moltes comunitats ja estan vivint a la primera línia de l'emergència climàtica i ecològica. Aquestes ja estan tenint una resposta regenerativa i resilient enfront de les adversitats, mentre el nivell de l'aigua i la temperatura pugen. Hi ha molt a aprendre d'aquestes comunitats i cultures que estan vivint a la primera línia de l'emergència climàtica i ecològica: aquí hem intentat transmetre una part d’aquests coneixements.

### Següents passos pràctics

Els impactes d'una acció, tant positius com negatius, poden tenir un efecte durador i de gran abast en els individus involucrats en ella. **L'acció no s'acaba quan te’n vas del lloc i tornes a casa**; pot haver-hi implicacions socials amb processos penals, problemes familiars o a la feina. Simultàniament, el viatge emocional pot desenvolupar-se de manera subtil. La gent pot sentir-se aïllada, alienada o estranya, plena d'inseguretat o fins i tot vergonya. La magnitud de l'impacte pot no ser evident immediatament després de l'acció i, sovint, pot incrementar-se amb el temps si s'ignora.

Una implicació prolongada en situacions emocionalment exigents és més fàcil de suportar quan tens una estratègia per viure i processar els estats emocionals que aquestes provoquen. **Donar-se un temps per a descansar, reflexionar i recuperar-se després de grans accions** és essencial per a gestionar aquests sentiments i evitar cremar-se, especialment en potencials accions de desgast sostingudes i freqüents. 'Buddies', pilars, grups d'afinitat, cercles de conversa són altres vies a les quals podem recórrer. Exercici, recessos, naturalesa, meditació, ioga, passar temps amb els nostres sers estimats, tot pot ajudar. Cuidar-se no és egoista. Només prenent-nos el temps per a restablir-nos i renovar-nos com a individus, podrem donar el millor de nosaltres col·lectivament, en futures accions i en els nostres compromisos diaris.


### El Cicle de Regeneració

Hi ha molt a aprendre dels cicles naturals i els patrons diaris i anuals. El Cicle d'Acció Regenerativa ha estat creat a partir de l'observació d'aquests cicles naturals i s'ha desenvolupat a través de la saviesa indígena i de cultures regeneratives. És una manera de planejar, actuar, processar i reflexionar connectades amb un ritme i un cicle superior a nosaltres mateixes.

El Cicle d'Acció Regenerativa ens convida a:  
- Cuidar-nos i connectar amb els nostres pilars quan tornem a casa (tarda/final de l'estiu)
- Celebrar i compartir històries en petits grups (vespre/tardor)
- Acceptar, analitzar, comentar i honorar les emocions generades per les nostres accions (posta de sol/final de la tardor)
- Descansar, reflexionar i somiar en nous projectes (mitjanit/meitat de l'hivern)
- Amb agraïment, ajuntar-se de nou per a desenvolupar noves idees i objectius (alba/principis de la primavera)

Això porta als següents passos per a futures accions:  
- Crear equips, entrenar-se per a les accions (començar el dia/meitat de la primavera)
- Preparació pràctica, preparació pre-arrest, etc. (meitat del matí/principis de l'estiu)
- L'acció (migdia/meitat de l'estiu)

![Illustration: the regenerative action circle](/img/blog/2019-10-30-regenerative-culture-blues-post-action-3.jpg)

### Expandir Cercles de Suport

Estem cultivant una cultura en la qual som convidats a explorar i apoderar-nos dels nostres recursos i dels col·lectius. Podem aprendre a extreure la nostra pròpia saviesa i aprenentatges per a ser capaços de recolzar-nos a nosaltres i als altres. Podem fer-ho creant experiències de connexió i espais segurs en els quals poder expressar-nos i ser escoltats i acompanyats.

Els cercles expandits de suport són:

**Tu** – connecta amb tu i amb les teves necessitats.

**La teva 'buddy'** – troba a algú amb qui pugueu compartir suport mutu

**El teu grup local/d'afinitat/comissió** – connecta com a comunitat

**Suport local qualificat** – recórrer a suport i contribucions qualificades. 

**XR Cultura Regenerativa** – Recursos i serveis per a donar suport a la cultura regenerativa local i als activistes individuals. Informa't sobre el *Rebel's Rehab*: classes de ioga i meditació els divendres (gratis per a rebels!) :)

### Connexió, Gratitud i Celebració

La **connexió** és un dels fonaments de la Cultura Regenerativa. Vivim en una xarxa interdependent de vida; connectar amb aquesta xarxa de vida és l'aspecte més natural, i encara així el més oblidat, del que comporta “ser”. És essencial adonar-nos del nostre potencial com a espècie, caracteritzat per la nostra capacitat d'experimentar i **expressar bondat, compassió i amor en abundància**.

Agrair arrela tot el que fem en la consciència de la interconnexió amb les causes i esforços que ens han precedit. La **gratitud** és un acte d'humilitat que ens ajuda a minimitzar les nostres limitacions i a entendre'ns com a part d'una cosa major. Algunes persones fan diaris escrits o fotogràfics o simplement es prenen uns minuts de silenci o de reflexió en veu alta a l'inici i final de cada dia.

Reuneix-te en comunitat per a **celebrar** de la manera que més us agradi. 

![Després de l'acció, celebrem amb veritable esperit de germanor: reconeixem que necessitem cuidar-nos entre tots](/img/blog/2019-10-30-regenerative-culture-blues-post-action-5.jpg)

I no t'oblidis **d'agrair als que t'han donat suport**; la teva família i sers estimats, grups associats, amics i comunitats.

