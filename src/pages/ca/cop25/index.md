---
templateKey: 'cop25-page'
languageKey: ca
path: /ca/cop25
title: COP25
description: Informaciónes pels rebels sobre cómo participar en el evento de la COP25 en Madrid
featuredimage: /img/blog/2019-01-28-call-for-rebels_tn.jpg
---

## Madrid, 2-13 Dic 2019

Informaciónes pels rebels sobre cómo participar en el evento de la COP25 en Madrid

### QUÈ?

El planeta es troba en una situació extrema. A conseqüència de l’activitat humana els ecosistemes estan en perill i amb ells la vida tal com la coneixem. Així, ens trobem en una situació límit d’emergència climàtica, davant la qual els governs queden deslegitimats donada  la seva ineficàcia a l’hora protegir els/les ciutadans/nes. La COP25 és una oportunitat única per a denunciar les elits i els Governs de ser còmplices de la destrucció del nostre planeta.

La Conferència de les Parts (COP25) se celebrarà del 2 al 14 de desembre a Madrid, i Extinction Rebellion Barcelona vol convidar-vos al que serà una setmana durant la qual exigirem tant el compliment de les nostres demandes, com la solidaritat amb les nostres germanes xilenes del Sud global en general, per mitjà de diverses accions directes no violentes. A més, tindrà lloc una COP paral·lela i alternativa, en col·laboració amb Xile, concentrant més de 150 organitzacions i moviments socials de la societat civil (Societat Civil per a l’Acció Climàtica).

Volem que Madrid es converteixi en un espai d’acollida, amb la cultura regenerativa al capdavant i com a marc relacional de regeneració cap a l’exterior. Hi haurà espais saludables i segurs de reflexió i empatia per a totes aquelles Rebels procedents d’altres regions. Aquesta serà una ocasió especial per a conèixer la comunitat internacional de la qual formem part, essent així possible de posar en pràctica la cura col·lectiva, la creativitat, la bondat, i relacions amables, sanes i fructíferes, creant d’aquesta manera una comunitat resistent, independentment de les confrontacions que puguin sorgir en un futur.

### PER QUÈ?

Els dirigents convocats per a tractar la crisi climàtica durant aquesta cinquena COP25 posaran el focus en revisar els Tractats signats a la cimera de París i en ajustar-los de cara a la seva entrada en vigor el 2020. Un estudi recent mostra que, tot i que es complissin les reduccions d’emissions, és improbable que s’aconseguís l’objectiu de mantenir la temperatura global per sota dels 2°C. La població humana de la Terra volem que es compleixi aquest objectiu, per mitjà d’una democràcia real que uneixi tots/es els/les ciutadans/nes del món, manifestant-se mitjançant l’art, l’amor envers el Planeta i tota la vida en ell continguda, la no-violència, el respecte pel medi ambient i l’acció directa.

### QUAN?

La COP25 tindrà lloc principalment al recinte Ferial de Madrid IFEMA en 6 pavellons diferents. D’altres esdeveniments tindran lloc al Centro de Convenciones Norte i en d’altres localitzacions de la ciutat. S’espera que compareguin 25.000 participants de 200 països. 

Per a més informació consulteu:
- [Horaris](https://unfccc.int/sites/default/files/resource/Overview%20Schedule_COP25.pdf)
- [D’altres esdeveniments](https://unfccc.int/sites/default/files/resource/COP%2025%20Exhibits%20Selected.pdf)

### COM?

Els objectius definits són:
- Que es digui la veritat sobre l’emergència climàtica.
- Que es redueixin les emissions al zero per cent net al 2025.
- Que s’estableixin assemblees ciutadanes.
- Que es visibilitzi la realitat de les nostres germanes xilenes - justícia climàtica.
- Que es denunciï els delictes per l’incompliment dels acords de les COPs prèvies.
- Que es supervisi el procés del COP25 i successius processos.

Volem que els nostres objectius es compleixin via accions directes pacífiques radicalment inclusives. Aquestes accions estaran focalitzades a Ambaixades i lobbies, i estaran caracteritzades per performances, accions disruptives, no violentes, el respecte cap a tots els ens participants, i el rigor científic. Reportarem realitats com la contaminació mediambiental dels plàstics o el petroli, que són causants de desastres naturals com incendis massius, desertificació, inundacions d’origen antropològic, increment exponencial del nombre global de refugiats amb motivació climàtica, inclòs l’assassinat d’activistes climàtics; portant-nos tot plegat a la no existència d’un futur per al planeta. Totes aquestes qüestions seran abordades a les nostres accions directes.

XR es posiciona com a guardià de la COP25 i de conferències posteriors de manera que, amb l’objectiu de crear un context de vigilància perenne, les accions prèvies a l’arribada dels participants seran coincidents amb una acció específicament referida a aquesta vigilància, que a partir d’aquest moment se succeirà mensualment.

### TRANSPORT

Des de Barcelona, hi ha dues opcions disponibles de transport:

- **Bus**: XR Barcelona organitza dos busos. L’horari de sortida serà el dia 6 de desembre a les 8 del matí, amb tornada el dia 8 de desembre a les 14h o les 16h. El preu total és de 36€. [Compra el teu bitllet aquí](https://vivetix.com/entradas-puente-de-diciembre-en-madrid?s=link)
En cas de tenir dificultats per pagar el bitllet, escriu un correu a [xrbarcelona@riseup.net](xrbarcelona@riseup.net) i mirarem d’ajudar-te.

- **Tren**: Ecologistes en Acció organitza l’anada a Madrid en tren lent (només anada) el dia 6 de desembre a les 8 del matí, per arribar a les 6 de la tarda a Madrid i afegir-se a la manifestació n cop ja començada. [Més informació aquí](https://forms.gle/bubBz4zWRSJGQgyK6)

### ÀPATS

La cuina s’organitzarà en col·laboració amb diferents col·lectius i associacions. Els àpats seran vegans, locals i de temporada.

### LEGAL

Per a assessorament legal, [consulteu aquest document](https://cloud.organise.earth/s/asymp58W5bZD9nA)

En teoria tant els estrangers no residents com les rebels residents estarien incorrent en la mateixa categoria de riscs legals/civils, per al mateix delicte.

### CONTACTES

Cada país dels que vulguin participar tindrà un delegat que participarà setmanalment en trucades amb diferents delegats d’altres territoris. A més, és possible contactar amb:
[welcomeContraCop25@protonmail.com](mailto:welcomeContraCop25@protonmail.com)
